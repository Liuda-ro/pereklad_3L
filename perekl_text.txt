До славетного детектива Шерлока Холмса та його друга Ватсона звертається по допомогу сільський лікар Мортімер. У Девонширі, де він мешкає, серед боліт та пагорбів знаходиться маєток Баскервілів. Лорд Чарльз Баскервіль помер під час вечірньої прогулянки. В нього було хворе серце. Але дуже дивно, що перед смертю його щось налякало. Він щодуху тікав від чогось страшного. Лікар помітив сліди величезного собаки.

Існує давня легенда про прокляття роду Баскервілів. Колись Гуго Баскервіль, дуже жорстока та свавільна людина, зацькував собаками сільську дівчину, яка відмовила йому у коханні. А самого Гуго загриз велетенський собака. Невже й лорд Чарльз, добрий та милосердний до всіх, загинув від родового прокляття?

До Холмса лікар звернуся, бо спадок має одержати племінник сера Чарльза, Генрі Баскервіль, який приїздить із Америки, щоб стати господарем маєтку. А що, коли він теж загине від прокляття?